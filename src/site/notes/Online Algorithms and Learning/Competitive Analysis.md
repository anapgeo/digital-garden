---
{"dg-publish":true,"permalink":"/online-algorithms-and-learning/competitive-analysis/","created":"2025-03-28T12:41:09.839+02:00","updated":"2025-03-28T12:45:58.095+02:00"}
---


Συχνά σε όλες τις αναλύσεις που θα δούμε χρησιμοποιείται τo concept του competitive analysis(ανταγωνιστική ανάλυση).   Δηλαδή έστω πως η είσοδος μας είναι μια ακολουθία από αιτήματα $σ=(σ_1,σ_2,...,σ_t, ...)$. Ο άμεσος αλγόριθμος δεν γνωρίζει τα αιτήματα αυτά εξ αρχής αλλά του παρουσιάζονται σειριακά. Το αίτημα $σ_{i}$ θα πρέπει να εξυπηρετηθεί χωρίς να γνωρίζουμε το $σ_{i+1}$. O αλγόριθμος με την εξυπηρέτηση κάθε αιτήματος λαμβάνει ένα κόστος ή κέρδος. Η απόδοση ενός αλγορίθμου υπολογίζεται με βάση το συνολικό κόστος ή κέρδος του αλγορίθμου για την εξυπηρέτηση της ακολουθίας $σ$ θα είναι $ALG(σ)$. Η απόδοση αυτή του αλγορίθμου μας συγκρίνεται με την απόδοση του βέλτιστου αλγορίθμου,  ο οποίος θα γνώριζε εξ αρχής την είσοδο $σ$ οπότε θα επιτύγχανε το μικρότερο δυνατό κόστος ή το μεγαλύτερο κέρδος. Συμβολίζουμε την απόδοση αυτή ως $OPT(\sigma)$. 

### Competitive Ratio

Ο λόγος ανταγωνισμού ενός αλγορίθμου $ALG$ είναι ο χειρότερος δυνατός λόγος $\frac{ALG(σ)}{OPT(σ)}$ από όλες τις δυνατές εισόδους $\sigma$. Δηλαδή γενικά θεωρούμε πως υπάρχει κάποιος αντίπαλος(adversary) ο οποίος γνωρίζει του δυο αλγορίθμους και ο σκοπός του είναι να δώσει την είσοδο που θα δώσει τον μεγαλύτερο δυνατό λόγο (αν μιλάμε για κόστος ένω το μικρότερο δυνατό αν μιλάμε για κέρδος).
