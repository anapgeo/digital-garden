---
{"dg-publish":true,"permalink":"/introduction-to-algorithms/divide-and-conquer/diairei-kai-kyrieye-divide-and-conquer/","created":"2025-03-30T02:17:49.535+02:00","updated":"2025-04-02T01:03:06.676+03:00"}
---


## Εισαγωγή

Η στρατηγική διαίρει και κυρίευε(divide and conquer) αποτελεί μια από τις βασικές αλγοριθμικές στρατηγικές. Η στρατηγική αυτή βασίζεται στην ιδέα:

> [!quote] Για να επιλύσουμε ένα πρόβλημα μπορούμε να το διασπάσουμε σε μικρότερα υποπροβλήματα(subproblems) του ίδιου τύπου. Λύνοντας τα υποπροβλήματα αυτά αναδρομικά και συνδυάζοντας κατάλληλα τις λύσεις αυτές, θα καταλήξουμε στην τελική λύση του αρχικού προβλήματος

Επομένως ένας αλγόριθμος που ακολουθεί την στρατηγική που αναφέραμε θα πρέπει να περιλαμβάνει τα τρία παρακάτω στάδια:

1. Διαμέριση του αρχικού προβλήματος σε υποπροβλήματα με αναδρομή
2. Στο τελευταίο στάδιο της αναδρομής, τα υποπροβήματα είναι τόσο μικρά που λύνονται αυτόματα
3. Σύνθεση των απαντήσεων 

## Ανάλυση των αλγορίθμων


Το γενικό πρότυπο ενός αλγορίθμου διαίρει και κυρίευε είναι πως για να αντιμετωπίσουμε ένα πρόβλημα μεγέθους $n$, επιλέγουμε την αναδρομική επίλυση $\alpha$ υποπροβλημάτων μεγέθους $\frac{n}{b}$, και συνδυασμό των απαντήσεων σε χρόνο $O(n^d)$.  Επομένως, ο χρόνος εκτέλεσης του αλγορίθμου μπορεί να εκφραστεί ως $T(n)=\alpha T(\frac{n}{b})+ O(n^d)$.

Βασιζόμενοι στο παραπάνω μπορούμε να εξάγουμε το χρόνο εκτέλεσης ενός αλγορίθμου διαίρει και κυρίευε βασιζόμενοι στο παρακάτω θεώρημα:

>[!quote] Αν $T(n)=\alpha T(\frac{n}{b}) + O(n^d)$ για κάποιες σταθερές $\alpha>0, b>1, d\geq 0$ τότε: 
>$$
>T(n)= \begin{cases}O\left(n^d\right) & \text { if } d>\log _b a \\ O\left(n^d \log n\right) & \text { if } d=\log _b a \\ O\left(n^{\log _b a}\right) & \text { if } d<\log _b a\end{cases}$$
>


Πάμε να εξετάσουμε τι εκφράζει ο κάθε παράγοντας ώστε να είναι κατανοητό πως μπορούμε να αξιοποιήσουμε το παραπάνω θεώρημα:

- Παράγοντας $\alpha$: Ονομάζεται και παράγοντας διακλάδωσης. Ουσιαστικά εκφράζει πόσα μικρότερα προβλήματα πρέπει να επιλυθούν για την επίλυση του αρχικού
- Παράγοντας $b$: Εκφράζει το μέγεθος των $\alpha$ υποπροβλημάτων που πρέπει να επιλυθούν για την επίλυση του αρχικού.
- Παράγοντας $d$: Η ποσότητα $O(n^d)$ εκφράζει την πολυπλοκότητα της διαδικασίας σύνθεσης των λύσεων των υποπροβλημάτων ώστε να προκύψει η λύση του αρχικού προβλήματος

![recursive-factors.excalidraw.png](/img/user/Introduction%20to%20Algorithms/Divide%20and%20Conquer/recursive-factors.excalidraw.png)
















