---
{"dg-publish":true,"permalink":"/introduction-to-algorithms/divide-and-conquer/selection-sort/","created":"2025-03-30T01:49:19.849+02:00","updated":"2025-03-30T01:52:28.815+02:00"}
---


Είναι ίσως ο πιο απλός αλγόριθμος ταξινόμησης που θα συναντήσουμε. Η διαδικασία ταξινόμησης μοιάζει με αυτή που ακολουθούμε για να οργανώσουμε τα χαρτιά μας σε κάποιο παιχνίδι τράπουλας(όπως το [tichu](https://en.wikipedia.org/wiki/Tichu)). 

Ας θεωρήσουμε για απλότητα πως δεν μας ενδιαφέρει το χρώμα ή τα σύμβολα που φέρει το κάθε χαρτί της τράπουλας μας, αλλά μόνο ο αριθμός που αναγράφει. Τα χαρτία όπως μοιράστηκαν στα χέρια μας μοιάζουν κάπως έτσι: 
![selection-sort-cards-1.excalidraw.png](/img/user/Introduction%20to%20Algorithms/Divide%20and%20Conquer/selection-sort-cards-1.excalidraw.png)

Εμείς επιθυμούμε να τα ταξινομήσουμε σε αύξουσα σειρά. Για να το πετύχουμε αυτό, ξεκινάμε θεωρώντας πως το φύλλο που βρίισκεται στα αριστερά(άρα αυτό με τον αριθμό 5) είναι ήδη ταξινομημένο. Συνεχίζουμε λοιπόν με το φύλλο που βρίσκεται αμέσως μετά στα δεξιά του(δηλαδή αυτό με τον αριθμό 3), παρατηρούμε πως το 3 είναι μικρότερο από το 5 οπότε τους αλλάζουμε θέση. Έτσι τα δυο χαρτιά που βρίσκονται στα αριστερά έχουνε ταξινομηθεί μεταξύ τους. Άρα έχουμε ήδη μια σειρά από δυο φύλλα που είναι μεταξύ τους ταξινομημένα! Στη συνέχεια προσπαθούμε να δημιουργήσουμε μια ταξινομημένη σειρά με 3 φύλλα, οπότε εξετάζουμε το φύλλο που βρίσκεται αμέσω δεξιά από τα ήδη ταξινομημένα(αυτό με το αριθμό 4), συγκρίνουμε με το φύλλο που είναι ακριβώς στα αριστερά του(αυτό με τον αριθμό 5). Αφού το 4 είναι μικρότερο του 5 τους αλλάζουμε θέση. Συνεχίζουμε συγκρίνοντας το φύλλο νε τον αριθμό 4 με το φύλλο ακριβώς αριστερά του που έχει τον αριθμό 3. Το 4 είναι μεγαλύτερο, άρα έχει βρεί τη θέση του και έχουμε πλέον μια σειρά τριών ταξινομημένων φύλλων. Η διαδικασία συνεχίζει εως ότου έχουμε μια σειρά με 5 ταξινομημένα φύλλα, όσα δηλαδή έχουμε και στα χέρια μας. Η συνολική διαδικασία φαίνεται γραφικά στο παρακάτω σχήμα:

![selection-sort-cards-2.excalidraw.png](/img/user/Introduction%20to%20Algorithms/Divide%20and%20Conquer/selection-sort-cards-2.excalidraw.png)


Γενικά, ξεκινώντας από το πιο αριστερό φύλλο αρχίζουμε φτιάχνουμε μια σωστά ταξινομημένη σειρά φύλλων προσθέτοντας ένα φύλλο τη φορά(το πιο αριστερό φύλλο που δεν έχει ταξινομηθεί) και βρίσκοντας την κατάλληλη θέση του στη ήδη διατεταγμένη σειρά φύλλων

## Πολυπλοκότητα 

Ο αλγόριθμος αυτός έχει πολυπλοκότητα $O(n^2)$. Αυτό συμβαίνει καθώς σκεφτείτε πως αν έχουμε $n$ κάρτες και κάθε κάρτα έχει ένα δείκτη $d$ που ορίζει την "απόσταση" του από την πιο αριστερή κάρτα. Άρα η αρχική κάρτα έχει $d=0$ ενώ η δεύτερη από δεξία έχει $d=2$. Tότε καθώς προχωράμε για μια κάρτα με δείκτη $d=m$ πρέπει να κάνουμε, το πολύ $m-1$ συγκρίσεις για να την τοποθετήσουμε(στην περίπτωση που έχει την ελάχιστη τιμή από τις κάρτες που εξετάσαμε). Άρα μπορούμε να φθάσουμε συνολικά στο τέλος του αλγορίθμου τις $\sum_{d=1}^{d=n} d-1= \frac{1}{2} (n-1)n= O(n^2)$ συγκρίσεις.



